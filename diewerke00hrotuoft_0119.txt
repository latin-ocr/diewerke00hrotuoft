...41-

„Ut tua vita magis praefulgeat inclyta, castis
„Saepius obsequiis circumdata virginitatis.“
Illicet angelicus dicentem talia coetus
95. Ipsum dulcisonis laudans circumdedit hymnis,

Et mons contegitur subito cum nube sereno.
Conveniunt illic veterum cunei quoque vatum,
Inter quos medius David, rex psallere doctus,
Cantans in citharis, hortatur talibus orsis.

100. „Natum coelestis solium petiisse parentis,
„Exaltare super coelos, fortis Deus, altos,
..Atque super totam mundi tua gloria. terram.“
Scilicet angelicis suadens ait ista catervis:
„Exaltate Deum modulato carmine nostrum,

105, „Orantes in monte suo crebra prece sancto,
„Iste Deus Dominus noster constat quia sanctus.

Et Christus J esus, vultu ridente reversus,
Discipulis iterum verbis dicebat amicis:
„Pax vobis, fratres, semper mihi rite fideles,

110. „Velle meum qui fecistis necnon faciatis,
„Ecce meam stabilem vobis do denique pacem,
„Ac vobis ipsam pacem dimitto perennem.“
Haec ait, et citius, propria virtute levatus,
Ascendit, diri victor super aethera leti,

115. Obsequio nubis circumseptus rutilantis.

Quem sursum fixis cum respexisset ocellis
Plebs doctrix fidei, claustris coeli patefactis,
Pergentem sursum, cunctis famulantibus astris,
Mox duo nempe viri, stellato cardine lapsi,

120. Astiterant illis, induti vestibus albis,

Qui satis angelicis dixerunttalia verbis:
‚‚Dicite‚ posco, viri, cur suspicitis Galilaei,
„Vultibus attonitis stantes oculisque supinis?

ί(

 

96. Et mors, Μ. ιι. P. mox. C. u. S. serena, C. u. S.,·verg1. G. 194.

104. Eunai-e, M. u. P. 110. facietis, C. u. S. 116. respexit, M.;

ist von P. in „rc-spuisse& corrigite. 1¹12 galei, M.

