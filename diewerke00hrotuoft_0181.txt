-103—

Eruit et proprios summo de vertice pilos,
Necnon verberibus pulsavit sedulo pectus,
Cum lacrimis tales spargens supra aethera voces:
155· „Quisquis praedulces non vult audire parentes,
„Numquam salvatur, quod hac ratione probatur.
„Heu, heu, splendorem diei cur nata recepi,
„Vel cur continuo non sum concessa sepulchro!
„Infelix foveam caderem ne mortis in atram.“
160. Haec dum tristitia dicebat continuata,
Conjux illius subito venit scelerosus
Et de se falsas juravit res fore dictas.
Quae mox constanti respondet voce neganti:
„Si reus ingentis culpae jam denique non sis,
165. „Laetus ad ecclesiam mecum oras pergit-,0 sanctam,
„Illic et sanctae celebra sollempnia missae.“
Qua mox devictus justa ratione misellus,
Causam commissi narravit namque piacli.
lllaque, mollitiem jam deponens muliebrem
170. Et sumens vires prudenti corde viriles,
Mox ad Basilium currebat namque beatum
Necnon, vestigiis coram prostrata sacratis,
Utitur his verbis, turbato pectore fusis:
„Sancte Dei, clemens nobis succurre misellis,
175. „Et trahe de tetris saevi nos faucibus hostis,
„Qui nostras fragiles jactat se perdere mentes !“
Cumque modum culpae denudavit sibi tantae,
Vertitur ad servum praesul domini scelerosum,
Ac coepit verbis illum rogitare benignis,
180. Post scelus ad Christum vellet si vertere sensum.
Qui, se salvari desperans, dixerat illi:
„Si posset fieri, voluissem mente libenti,

156. qnod in baem, (¹. u. S, 165. sacram, C. ιι. 8. 166. celem-3⁸, Μ.
das s sammt Abkiirzungsstrich ist jedoch von spinei-er Hand3 illicet
celebrans, C. u. S. 174. Sancte, M.

