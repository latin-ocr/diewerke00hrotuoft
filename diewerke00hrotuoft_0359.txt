—281—

et mira mundi artificis seientia, qui non solum, in prin-
cipio mundum creans ex nihilo, onmia in numero et
mensura et pondere posuit, sed etiam in succedentium
serie temporum et in aetatibus hominum miram dedit in-
veniri 2⁰) posse scientiam artium.

Hadrianus.
Diu te sustinui ratiocinantem, quo te mihi efficerem ob-
temperantem.

Sapientia.
In quo?

Hadrianus.
In cultura deorum.

Sapientia.
In 1100 utique non consentio.

Hadrianus.
Si reniteris, tormentis afficieris.

Sapientia.
Corpus quidem suppliciis lacessere poteris, sed animum
ad cedendum compellere non praevalebis,

Antiochus,
Dies abiit, nox incumbit, non est tempus altercandi, quia
instat hora coenandi.

Hadrianus.
In custodiam juxta palatium ponantur, et triduanae in-
duciae ilhs ad tractandum praestentur.

Antiochus.
Observato istas, o milites, omni sollicitudine nullamque
illis occasionem evadendi relinquite.

Sapientia.
O dulces filiolae, o carae pusiolae, nolite super carceralis
angustia custodiae contristari, nolite imminentium minis
poenarum terreri.

 

29] iuvenire, C. u. S.

